ί
ν’
ψ
CONC ΝἸΊΑ.

ιιι EPISTULA AD vauutuuu. β ’ m
accepisset, tamen sibi festinandum existimavit, ut Valerio comiti satisfaceret. llis ergo nulla interposita mora
reSpondens, alterum sub eadem inscriptione de Nuptiis et Concupiscentia librum composuit, quem anno
Christi 420 adscribendum arbitramur : quippe cum eum confestim post acceptas de priore libro gratiarum
actiones scripserit sanctus Doctor, nec videatur verisimile, Valerium, ut hanc grati animi signiﬁcationem tes.
taretur, totos duos annos aut plures exspectasse.
Valerius autem ille, quem lllustris et Comitis titulo Augustinus exornat, negotiis publicis implicabatur, non
forensibus illis quidem, sed bellicis. Unde non facile adducimur, ut cum viro erudito ipsum illum esse existi.
memus, qui fuit comes rei privatae anno 425, consul anno 432, denique magister officiorum sub Theodosio ju-
niore anno 455. Etenim nec ea munera pertinebant ad militiam, nec praefectis Theodosianis quidquam erat
cum llonorianis commune.
Vide praeterea lib. 2, cap. 53, Retractationum, ι. 1. col. 651, a verbis, Scripsi duos libros ,
usque ad verba , Inter militio: tuae curas. M.
EPISTOLA ΔΙ) VA]
CUI AUGUSTlNUS TRANSMITTIT NUNCUgé'lfsléhé lPSl LIBRUM PRIMUM DE NUPTHS ETCONCUPISCENTIA .
WQO'
Domino illustri et merito praestantissimo, atque in Christi dilectione charissimo filio VALERIO, Aucusmus, in
Domino salutem.
t. Cum diu moleste haberem quod aliquoties scripserim, et nulla tuze Sublimitatis rescripta meruerim, re-
pente epistolas tres tua: Benignitatis accepi : unam non ad me solum datam per coepiscopum meum Vindemia-
lem, et non longe post per compresbyternm Firmum duas; qui vir sanctus, nobisque, ut ab illo scire potuisti,
familiarissima charitate conjunctus, multa nobiscum de tua excellentia colloquendo, et veraciter .insinuando
qualem te in Christi visceribus noverit, non solum eas quas memoratus episcopus, vel quas ipse attulit, sed
etiam illas quas non accepisse querebamur, litteras vicit. Et ideo de te narratio ejus suavior nobis erat, quia
ea dicebat, quae. ipse non posses, ne quidem me inquirente rescribere, ne tuarum laudum, quod sancta
Scriptura prohibet ( Prov. xxvu, 2 ), lieres praedicator. Quanquam et ego verear lucc ad te scribere, ne
suspicionem adulantis incurram, domine illustris et merito praestantissime, atque in Christi dilectione charis-
sime fili.
2. Laudes itaque tuas in Christo, sive magis in te laudes Christi, vide quid mihi delectationis et lzetitia: fuit
audire ab illo qui nec fallere me posset propter fidem suam, et eas ignorare non posset propter amicitiam
tuam. Sed alia et ab aliis, etsi non tam multa vel certa , verumtamen audivimus, fides tua quam sit sana et
catholica, quam pia exspectatio futurorum, qua: Dei fratrumque dilectio, quam non superbae sapias in excelsis
honoribus, nec speres in incerto divitiarum, sed in Deo vivo, et dives sis in operibus bonis (Ι Tim. vi, 17,18):
quam sit domus tua requies solatiumque sanctorum, et terror impiorum : quanta tibi cura sit, ne quis insidie-
tur membris Christi, coopertus velamine nominis Christi, sive in veteribus ejus, sive in recentioribus inimicis;
quamque sis eorumdem inimicorum providus saluti, infestus errori. Haac atque huiusmodi, ut dixi, et ab aliis
solemus audire; sed nunc ea per supradictum fratrem plura et testatiora cognovimus.
ὅ. Porro autem de pudicitia conjugali, ut eam quoque in te laudare et amare possimus, numquid audiremus,
nisi ab aliquo interiore familiari tuo, qui vitam tuam, nonin superficie, sed penitus nosset? De hoc itaque tuo
bono, Dei dono, me quoque delectat familiarius, et aliquanto diutius loqui tecum. Scio me non esse oneri tibi.
si aliquid prolixum mitto, quod legendo, diutius sis nobiscum. Nam et hoc comperi, quod inter tuas multas
magnasque curas facile ac libenter legas, nostrisque opusculis, etiam qua: ad alios conscripsimus, si qua in
manus tuas venire potuerunt, admodum delecteris; quanto magis quod ad te scribitur, ubi tanquam prresenti
loquar, et advertere dignaberis attentius, et accipere gratius? Ab hac ergo epistola perge ad librum, quem
simul misi, qui tum Reverentia: et cur conscriptus sit, et cur ad te potissimum missus, ipse suo principio
commodius intimabit.
(ιι) Est 900 inter Augustinlanas, tom. 2.
